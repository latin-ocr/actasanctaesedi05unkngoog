66 Litterae Aposwh'cae

 

tum incommodi moribus virtutique, quantum regressus a sin-
cero salubrique nationum ae gentium profectu. Nobis vero
persuasum est nec praetermisisse vos antea iis omnibus eniti
diligentiis, quibus haec talia averrere a patria et a religione
detrimenta possetis, nec in praesentiarum omittere, sive uni-
versos, sive singulos, de iniquis consiliis ac legibus conqueri.
At Nos etiam conscientia urget officii, quibus. quum credita
cunctarum gentium administratio sit, evigilare et eniti necesse
est, ne quid christiana consociatio, cuiuslibet molimine et
opera, damni persentiat. Itaque Nostrum in primis est san-
ctissima iura Ecclesiae revocare in memoriam, eaque nullius
formidine potestatis confirmare, suadere ac tueri. Potissimum
vero, quoniam privatim publiceque summopere interest. idern-
que immanium potest malorum a societate domestica et ci-
vili prohibere sontem. quale sit christiani coniugii ingenium
edicendum arbitramurs quippe quod videmus ct eorum qui
praesunt excidisse ex animis, et fallacibus cessisse erroribus.
Immemores enim indolis sacrae coniugii falsisque irretitos
opinionibus eos esse oportet, qui Ecclesiae, rogando leges
sanciendove. occupare liberam de matrimonio provinciam mo-
liantur. Constat namque apud omnes nihilque habet in chri-
stiana multitudine dubii, matrimonium in officium naturae a
Deo conditum, a Iesu, humani generis Servatore et Resti-
tutore, ad dignimtem Sacramenti esse evectum, ita quidem
ut nequeat christianorum coniugium veri nominis quodpiam
a sacramenti ratione seiungi. Iam. Sacramentorum regimen
et ius omni est lumine clarius unius posse intelligi Ecclesiae
potestati subiecta. proptereaque coniugii non quidem reipu-
blicae permissae leges sunt sed Ecclesiae. perinde ac sacrae
cuiusvis rei, uni et soli servatae. Velle idcirco de christiano-
rum matrimonio eos, qui civilibus praesunt negotiis. ius dicere.
idem profecto est ac iura aggredi aliena remque conflare
plane nullam. *Ex quo fit ut qui e christianis coniugium audeant
civili ritu contrahere, simulacrum conentur coniu'gii fingere,

